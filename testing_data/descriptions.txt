[1]
Іван Айвазовський
Дев'ятий вал

«Дев'ятий вал» — одна з найзнаменитіших картин Івана Айвазовського, всесвітньо відомого українського художника-мариніста.
Зображує море після величезного нічного шторму й людей, потерпілих у корабельній аварії. Промені сонця освітлюють величезні хвилі. Найбільша з них — дев'ятий вал, готова обрушитися на людей, які намагаються врятуватися на уламках щогли.
Все говорить про велич і могутність морської стихії і безпорадність перед нею людини. Теплі тони картини роблять море не таким суворим і дають глядачеві надію, що люди будуть врятовані.
Сьогодні можемо говорити про дев'ятий вал вже як символ у літературі та мистецтві — символ бурхливої стихії, волі та сили. У переносному значенні слід розуміти як найяскравіший вияв чогось, розквіт (наприклад, майстерності поета тощо).

///////////////////////////////////////////////////////////////
[2]
Сальвадор Далі
Слони

«Слони» — картина іспанського художника Сальвадора Далі, написана у 1948 році. Зберігається у приватній колекції.
Як згадував друг і довірена особа Сальвадора Далі, Пітер Мур, Далі вважав слона своєю тотемною твариною.
На картині слони зображені із подовженими ногами. Цей мотив Далі раніше використовував на картинах «Сон, викликаний польотом бджоли навкруги граната за секунду до пробудження» і «Спокуса святого Антонія».

///////////////////////////////////////////////////////////////
[3]
Едвард Гоппер
Опівнічники

«Опівнічники» — найвідоміша картина американського художника Едварда Гоппера і один із найбільш впізнаваних творів мистецтва США.
Сюжет картини навіяний закусочною в районі Гринвіч-Віллидж на Мангеттені, по сусідству з будинком художника. В даний час на її місці знаходиться автостоянка Mulry Square. Гоппер почав роботу над картиною відразу ж після нападу на Перл-Гарбор, коли по всіх Сполучених Штатах поширилося почуття похмурості і пригніченості, передане в картині. На полотні зображені нічні відвідувачі закусочної, занурені у власні думки. Єдиний працівник, на мить відірвавшись від своїх справ, дивиться у вікно повз клієнтів. Вулиця біля їдальні безлюдна і темна, її висвітлює тільки світло з мабуть єдиного працюючого в таку пізню годину закладу. 
Якщо придивитися, можна помітити, що немає жодного видимого виходу назовні з цього закладу, що ще більше нагнітає почуття обмеженості і замкнутості. Гоппер заперечував, що хотів виразити саме це в картині, але говорив, що, «можливо, несвідомо хотів зобразити самотність у великому місті».
Картина «Опівнічники» справила великий вплив на американську культуру. Алюзії і пародії на неї зустрічаються в багатьох картинах, фільмах, книгах і піснях. Зокрема, картина вплинула на вигляд міста з фільму «Той, хто біжить по лезу». Це один з улюблених творів Девіда Лінча.

///////////////////////////////////////////////////////////////
[8]
Карваджо
Кошик фруктів

«Кошик фруктів» – натюрморт без домішок. Ніщо не відволікає глядача від споглядання різнокольорових грон винограду, плодів фігового дерева, персика, яблука і пари груш. Нейтральний фон піщаного віддтінку і тонка полоска стола служать чудовою сценою для театральної композиції із фруктів. Неозброєним оком можна побачити, скільки уваги приділив живописець деталям: майстерно сплетені на полотні прутики корзини з виноградної лози.
Особливої уваги заслуговує реалістичність зображення. Плоди зірвані і поміщенні в корзину разом з листям, при цьому і листя, і фрукти не заретушовані, на них і сліди легкого в'янення, і темні виямки від комах.
Ще більше приближує до глядача майстерно зображена об'ємність елементів натюрморту, природня гра світла та тіні. Одна з гілок винограду виходить за межі малюнка. Здається, якщо протянеш руку, то візьмеш будь-який фрукт, – настільки натурально зобразив їх Караваджо.

///////////////////////////////////////////////////////////////
[9]
Ієронім Босх
Сад земних насолод

«Сад земних насолод» — найвідоміший триптих Ієроніма Босха, який отримав свою назву за темою центральної частини, присвяченої гріху хтивості — Luxuria. Оригінальна назва цієї роботи Босха достеменно невідома. «Садом земних насолод» триптих назвали дослідники. В цілому, жодне з наявних на сьогоднішній день тлумачень картини не визнано єдино вірним. 
Саме цю роботу Босха, особливо фрагменти центральної картини, зазвичай наводять як ілюстрації, саме тут унікальна творча уява художника виявилася повною мірою. Чарівність триптиху полягає в тому, як художник висловлює головну ідею через безліч деталей.
На лівій стулці триптиха зображений Бог, який представляє Єву приголомшеному Адаму в безтурботному та мирному Раю. У центральній частині ряд сцен, які трактують по-різному, зображує істинний сад насолод, де з райським спокоєм рухаються загадкові фігури. У правій стулці відображені найстрашніші та тривожні образи всіх творів Босха: складні машини для тортур та чудовиська, породжені його фантазією.
Картина переповнена прозорими фігурками, фантастичними спорудами, чудовиськами, галюцинаціями у плоті, пекельними карикатурами реальності, на яку він дивиться допитливим, надзвичайно гострим поглядом. Деякі вчені хотіли бачити в триптиху зображення життя людини крізь призму її марноти та образи земної любові, інші — торжество хтивості. Однак простодушність та деяка відстороненість, з якими трактують окремі фігурки, а також прихильне ставлення до цього твору з боку церковної влади змушують сумніватися, що змістом його могло бути прославляння тілесних насолод.

///////////////////////////////////////////////////////////////
[10]
Рубенс
Падіння Фаєтона

«Падіння Фаєтона» — це повна драматизву картина Фламанського майстра Пітера Пауля Рубенса, на основі древньогрецького міфу про Фаєтона, популярного в образотворчому мистецтві. Рубенс вирішив зобразити міф на «піку», коли Зевс уже метнув блискавку.
Фаєтон, син Аполона, випросив батька дозволити йому керувати сонячною колісницею, що летіла по небу і зміняла дні та ночі. Але в руках молодого візника, що не мав досвіду керування колісницею, коні, вирвавшись з-під контролю, понеслись, випалюючи все на своєму шлаху сонячним теплом, порушивши звичний курс через небеса…
Щоб врятувати світ від погибелі, Зевс, царь богів, метав блискавки, які на картині зображені сліпучими променями світла. Коли колісниця вражається блискавкою, Фаєтон падає замертво.
В 16–17 сторіччі легенда про Фаєтона здобула популярність як притча про руйнівні наслідки гордині. В 17 сторіччі теоретики висували різноманітні версії інтерпритацій цієї історії, в тому числі і політичні.

///////////////////////////////////////////////////////////////
[11]
Іван Шишкін та Костянтин Савицький
Ранок у сосновому лісі

«Ранок у сосновому лісі» — картина російських художників Івана Шишкіна та Костянтина Савицького. Савицький на ній зобразив ведмедів, проте колекціонер Павло Третьяков стер його підпис, таким чином авторство картини часто приписується одному Шишкіну.
Картина має популярність завдяки композиційному включенню в пейзажне полотно елементів анімалістичної сюжетності. Вона детально передає стан природи, який побачив художник на острові Городомля. На картині зображене сонячне світло, що пробивається крізь колони високих лісових дерев. Відчувається глибина байраків, міць вікових дерев, сонячне світло ніби несміливо заглядає в цей дрімучий ліс. Відчувають наближення ранку грайливі ведмежата.
Вічнозелені дерева підкреслюють відчуття величі та вічності світу природи. Часто зустрічається в картинах художника і композиційний прийом, коли верхівки дерев зрізаються краєм полотна, і величезні могутні дерева ніби не вміщаються навіть в досить велике полотно. Виникає своєрідний пейзажний інтер'єр. У глядача виникає враження, що він опинився серед непрохідних хащів…

///////////////////////////////////////////////////////////////
[12]
Вінсент ван Гог
Зоряна ніч

«Зоряна ніч» — одна із найвідоміших картин нідерландського художника-постімпрессіоніста Вінсента Ван Гога. Картина написана в червні 1889 року; з 1941 року зберігається в Музеї сучасного мистецтва в Нью-Йорку.
Період з травня 1889 по травень 1890 року Ван Гог провів в лікарні для душевнохворих Сен-Поль-де-Мозоль в Сен-Ремі-де-Прованс після конфлікту з Гогеном і втрати мочки лівого вуха. В цей час він продовжував писати картини і створив деякі з найвідоміших своїх робіт, включаючи «Іриси», Автопортрет в синьому костюмі і «Зоряну ніч». Картина, написана за один день в лікарняній студії, зображує вид зі східного вікна спальні, про який Ван Гог писав своєму братові Тео в травні 1889 року: «Крізь залізні грати я бачу поле пшениці, над яким щоранку в усій красі сходить сонце»

///////////////////////////////////////////////////////////////
[13]
Рембрандт
Урок анатомії доктора Тюльпа

Художник подав дещо затемнене приміщення анатомічного театру, де веде аутопсію і лекцію доктор Тюльп. Його справднє ім'я - Ніколас. Тюльп - прізвисько, що отримав доктор за зображення квітки на власному гербі. Доктор протиставлений колегам - він праворуч і єдиний, хто має чорного капелюха на голові. Право на це мали лише почесні особи товариства. Ще не виробили відповідного одягу - тому персонажі відвідували лекції у звичних для них костюмах з білими комірами та мереживом, як у Тюльпа. На задньому плані картини художник подав арку приміщення та власний підпис на тлі стіни і дату 1632. Хірург (перший ліворуч від доктора ) тримає в руці аркуш паперу, де написані імена присутніх. Кут картини ліворуч займає зображення анатомічного атласу, але розкрита книга повернута до товариства, тому глядач може бачити не малюнок, а лише частину тексту.
Приміщення анатомічного театру облаштовували столом, навкруги від якого розташовували стільці, де сідали відвідувачі. Амфітеатр як тип побудови дозволяв добре бачити усе, що відбувалось в центрі. Зазвичай художники показували вскритий живіт, а глядачів - подавали ярусами. Художники-попередники зазвичай подавали відвідувачів лекції так, що ті дивились не на труп, а на глядача. Рембрандт подав хірургів так, що вони дивляться на м'язи лівої руки трупа і на руку самого Тюльпа, який демонструє, які саме м'язи створюють рухи пальцями.

///////////////////////////////////////////////////////////////